29

dici potest, orationes Lysiae nobis ita traditas esse ut codex
primarius iam truncatus esse facile cognoscatur, et hac re fac·
tum esse ut non modo pars extrema orationis XVII sed etiam
pars prior huius de qua disputamus orationis desideraretur.
atque de oratione XVII quidem quam recte illud dictum sit,
exponere meum non est3 sed in hac oratione, quantum et ex
Eucratis gloria et ex peceato quolibet commemorato, et om-
nino ex orationis prima parte colligi potest, ullam rem, quae
cum scelere nescio quo Eucratis aliqua teneretur coniunctione,
supra expositam esse negaverim ³³). at Blassius ³4) putat, partem
priorem qua contineretur probatio periisse. videtur particula
quidem τοίνυν (ξ 1) hanc explicandi rationem desiderare; sed
quicumque ξ 1 legerit, eo perducetur ut credat, enumeraturum
esse oratorem res bene gestas et a maioribus et ab ipso, ut
scelus a se vel ab alio eiusdem generis —— quem eadem qua
oratorem esse aetate necesse est — commissum excusaret iudi-
cumque animos mitigaret. neque quemquam qui paragraphos
duodecim quae primae sunt perlegerit, suspicaturum esse opi-
nor, oratorem scelere a patre commisso his necessitatibus im-
plicatum esse. sed quisquis causam quae hac oratione agitur
inquisiverit, profecto concedet, ea orationis parte, quae probatio
usurpatur, oratorem aggressum fore Eucratis scelus (τὰ παρεληλυ-
θότα) excusare et docere bona contra leges publicanda proponi
atque ad hanc rem illustrandam omnibus rebus, quaecumque
aut ex causa ipsa aut ex urbis statu petitae sibi commodo
essent, usum fore. deinde, si omnes has defensiones attulisset,
ex more vel lege forensi futurum fuisse ut ad virtutes vel suas
vel maiorum refugeret ad iudicum animos misericordia afficien-
dos. neque vero mea quidem sententia, si Eucratis peccatum
excusaret, illius virtutes cum reliquorum cognatorum meritis
in rempublicam laudare filio licuit, tamquam Eucrati, aeque
ac reliquis maioribus qui nominantur, nihil cum causa ipsa esset.

Ad hoc accedit primum quod virtutibus maiorum celebra-

43)-ὲῇ cap. 1. ξ. 3 extr. ³⁴) 1. 0. p. 522,

